บทคัดย่อ
 
การศึกษาการปรับตัวรองรับการเปลี่ยนแปลงสภาพภูมิอากาศของเกษตรกรชาวสวนยาง จังหวัดระยอง เป็นการศึกษา
วิจัยแบบเชิงสำรวจและประเมินผลกระทบ โดยมีวัตถุประสงค์ เพื่อศึกษาปัจจัยกดดัน (exposure) ความอ่อนไหว (sensitivity) 
และการปรับตัวของเกษตรกรสวนยางพารา (adaptation) ต่อการเปลี่ยนแปลงสภาพภูมิอากาศ โดยได้ใช้วิธีการแบบเชิงคุณภาพ
ด้วยการจัดประชุมกลุ่มย่อย (focus group) เพื่อเก็บรวบรวมข้อมูลจากกลุ่ม เกษตรกรชาวสวนยางพารา ในจังหวัดระยอง 
โดยใช้แนวคำถามในการประชุมกลุ่มย่อย แผนที่ความเสี่ยงด้านภัยพิบัติ และปฏิทินฤดูกาลการผลิตยางพารา เป็นเครื่องมือ 
ในการเก็บรวบรวมข้อมูล และใช้วิธีการวิเคราะห์ข้อมูลเชิงคุณภาพด้วยการวิเคราะห์เนื้อหา (content analysis)
 
ผลการศึกษาพบว่า ปัจจัยกดดันจากการเปลี่ยนแปลงสภาพภูมิอากาศของเกษตรกรชาวสวนยางพารา จังหวัดระยอง 
ได้แก่ การเข้าสู่ฤดูฝนล่าช้า ปริมาณน้ำฝนน้อยลง และแบบแผนการตกของฝนเปลี่ยนแปลงไปจากเดิมส่วนผลการศึกษา 
ความอ่อนไหวที่เกิดจากการเปลี่ยนแปลง สภาพภูมิอากาศของเกษตรกรชาวสวนยางพารา จังหวัดระยอง คือ ปริมาณการให้ 
น้ำยางของต้นยางพาราลดน้อยลง ช่วงเวลาในการหยุดกรีดนานขึ้น คุณภาพน้ำยางลดลง ต้นยาพารามีความเสี่ยงต่อโรคมากขึ้น
และรายได้จากการทำสวนยางพาราของเกษตรกรลดลง ส่วนผลการศึกษาการปรับตัวรองรับการเปลี่ยนแปลงสภาพผู้มีอากาศ
ของเกษตรกรชาวสวนยางพารา จังหวัดระยอง คือ การปรับรูปแบบการประกอบอาชีพตามการเปลี่ยนแปลงของฝน การลด
ต้นทุนการผลิต การหาอาชีพเสริม และการตัดโค่นเพื่อหารายได้จากการขายต้นยาง
คำสำคัญ : การเปลี่ยนแปลงสภาพภูมิอากาศ, การปรับตัว, ยางพารา
ABSTRACT
 
The purpose of this research is to study adaptation to climate change by rubber farmers in Rayong 
province caused by factors such as, changing patterns of rainfall, severe drought, coastal erosion, and 
damage to agricultural products. These problems are difficult and require budget and time in order to solve 
them in the short term while the people in this area have to change their living and working conditions 
during this time. It is necessary to understand the adaptation of rubber farmers since rubber plantations are 
important to the economy of the eastern region. This study focused on exposure, sensitivity and the 
adaptation of rubber farmers as result of climate change in Rayong province because there is a great 
numbers of rubber farmers and there is a risk of climate change in this province. This study was conducted 
by focus group meetings twice attended by rubber farmers in Rayong province. The research used a disaster 
alert map, a rubber tree planting calendar and discussions with key person as instruments and analyzed the 
data by content analysis.

 
Factors of climate change revealed in this study included : late rainy season, rainwater decrease and 
changing rainfall patterns.  The sensitivity towards climate change of rubber farmers included a decrease in 
the amount and quality of natural rubber latex, a long interval of tapping time, plant diseases and income 
reduction. The adaptation of farmers due to climate change included changing planting times according to 
rainfall, reducing plantation costs, doing side jobs, and falling the rubber trees.
Keywords : climate change, adaptation, natural rubber latex
บทนำ 
 
การเปลี่ยนแปลงสภาพภูมิอากาศเป็นคำที่ได้รับการ
กล่าวถึงอย่างมากในวงวิชาการแต่สังคมโดยทั่วไปมักรู้จักในคำ
ว่า ภาวะโลกร้อน หรือภาวะเรือนกระจก ซึ่งเป็นเพียงส่วนหนึ่ง
ของการเปลี่ยนแปลงสภาพภูมิอากาศเท่านั้นแสดงให้เห็นถึง
ความรู้ความเข้าใจเกี่ยวกับการเปลี่ยนแปลงสภาพภูมิอากาศ
ในสังคมไทยยังไม่เกิดความตระหนักถึงความสำคัญของปัญหา
ในขณะที่หน่วยงานภาครัฐมุ่งสู่แนวทางการแก้ไขปัญหา 
โดยมุ่งลดการปลดปล่อยก๊าซเรือนกระจกนั้น อกแนวทางหนึ่ง
ที่ถูกให้ความสำคัญน้อยมากคือการปรับตัวเพื่อรองรับการ
เปลี่ยนแปลงสภาพภูมิอากาศ (adaptation) ซึ่งคือความ
พยายามในการปรับเปลี่ยนพฤติกรรมในการดำรงชีวิต 
การประกอบอาชีพการใช้ ชีวิตประจำวันให้สอดคล้องกับสภาพ
ภูมิอากาศที่เปลี่ยนแปลงไปอาจจะเกิดจากความตั้งใจที่จะ 
ปรับตัว หรือไม่ตั้งใจก็ได้(ศูนย์บริการวิชาการแห่งจุฬาลงกรณ์
มหาวิทยาลัย, 2554, น.4-19)
 
จากการศึกษารูปแบบและแนวทางการปรับตัวต่อ 
การเปลี่ยนแปลงสภาพภูมิอากาศโดยชุมชน กรณีศึกษา ชุมชน
เกษตรกรรมและชุมชนชายฝั่งในภาคตะวันออก (เอกลักษณ์ 
ณัถฤทธิ์ และคณะ, 2556) พบว่า ชุมชนที่มีการทำการเกษตร
มีความสามารถในการปรับตัวรองรับการเปลี่ยนแปลงสภาพ
ภูมิอากาศอยู่ในระดับตĞ่ำซึ่งที่ผ่านมาเมื่อเกิดการเปลี่ยนแปลง
ของสภาพอากาศ เกษตรกรจะพยายามที่จะปรับตัวให้การทำ
เกษตรของตนสอดคล้องกับธรรมชาติที่เปลี่ยนแปลงไปเพื่อให้
ตนสามารถอยู่รอดได้แต่พบว่าการเปลี่ยนแปลงสภาพอากาศ
ในปัจจุบันมีความรุนแรงมากขึ้นเกินกว่าความสามารถในการ
ตั้งรับของเกษตรกรเองได้
 
จากข้อมูลข้างต้นแสดงให้เห็นถึงความอ่อนไหวต่อการ
เปลี่ยนแปลงสภาพภูมิอากาศของภาคการเกษตรซึ่งเป็นภาค
การผลิตที่ที่พึ่งพิงธรรมชาติเป็นหลักอาศัยดินฟ้าอากาศเป็น
ปัจจัยสำคัญในการผลิตเมื่อสภาพภูมิอากาศเปลี่ยนแปลงไป
ย่อมส่งผลกระทบต่อการผลิต ปริมาณผลผลิตคุณภาพผลิต 
ตลอดจนวิธีการผลิตในภาคเกษตรด้วย
 
ยางพาราเป็นพืชเศรษฐกิจที่สำคัญของของประเทศไทย 
ที่สามารถทำรายได้เข้าประเทศและหล่อ เลี้ยงชีพให้แก่
เกษตรกรได้จำนวนมหาศาล พื้นที่เพาะปลูกยางพาราส่วนใหญ่
อยู่ในจังหวัดทางภาคใต้ของประเทศไทย ยกเว้นจังหวัดระยอง
ซึ่งเป็นจังหวัดในภาคตะวันออกและมีพื้นที่เพาะปลูกยางพารา
คิดเป็น 1 ใน 10 ของประเทศ (สำนักงานเศรษฐกิจการเกษตร, 
2557) ดังนั้นหากเกิดการเปลี่ยนแปลงสภาพภูมิอากาศจะเกิด
ผลกระทบต่อการดำเนินกิจกรรมทางการเกษตรชีวิตความเป็น
อยู่ของเกษตรกรรวมถึงเศรษฐกิจของประเทศอีกด้วย
 
จากความสำคัญของปัญหาดังกล่าวข้างต้นจึงเป็นที่มา
ของการศึกษา “ข้อมูลภูมิอากาศและข้อมูลยางพารา รวมทั้ง
สำรวจและประเมินผลกระทบของ เกษตรกรสวนยางพาราจาก
การเปลี่ยนแปลงสภาพภูมิอากาศในจังหวัดระยอง” เพื่อศึกษา
ปัจจัยกดดัน ความอ่อนไหว และ การปรับตัวของเกษตรกรสวน
ยางพาราต่อการเปลี่ยนแปลง สภาพภูมิอากาศ โดยได้คัดเลือก
พื้นที่จังหวัดระยอง เป็นพื้นที่ ศึกษา ทั้งนี้เพราะจังหวัดระยอง
มีเกษตรกรที่ประกอบอาชีพชาวสวนยางเป็นจำนวนมากและ
เป็นพื้นที่ที่มีความเสี่ยงต่อการเปลี่ยนแปลงสภาพภูมิอากาศสูง
วัตถุประสงค์ของการวิจัย
 
1.  เพื่อศึกษาการปรับตัวรองรับการเปลี่ยนแปลงสภาพ
ภูมิอากาศ (adaptation) ของเกษตรกรชาวสวนยางจังหวัด
ระยอง
 
2. เพื่อศึกษาปัจจัยกดดัน (exposure) จากการ
เปลี่ยนแปลงสภาพภูมิอากาศสภาพภูมิอากาศของเกษตรกร
ชาวสวนยางพารา จังหวัดระยอง
 
3.  เพื่อศึกษาความอ่อนไหว (sensitivity) ที่เกิดจาก
การเปลี่ยนแปลงสภาพภูมิอากาศของเกษตรกรชาวสวนยาง
จังหวัดระยอง

---

ประโยชน์ของการวิจัย
 
1.  ข้อค้นพบที่ได้จากการศึกษาครั้งนี้นั้นนำไปสู่การ 
เสนอแนะแนวทางการปรับตัวเพื่อรองรับการเปลี่ยนแปลง
สภาพภูมิอากาศให้แก่เกษตรกรชาวสวนยางพารา
 
2.  หน่วยงานภาครัฐและหน่วยงานที่เกี่ยวข้องสามารถ
ใช้ข้อมูลในการจัดทำแผนเพื่อส่งเสริมให้เกิดการปรับตัวรองรับ
การเปลี่ยนแปลงสภาพภูมิอากาศของเกษตรกรชาวสวน
ยางพารา
วิธีดำเนินการวิจัย  
 
การศึกษาวิจัยครั้งนี้ใช้วิธีการศึกษาวิจัยแบบเชิง
คุณภาพ (qualitative research) ด้วยการใช้เครื่องมือ 
แนวคำถาม แผนที่ความเสี่ยงด้านภัยพิบัติ และปฏิทินฤดูกาล
ผลิตยางพารา ในการเก็บรวบรวมข้อมูลด้วยการประชุมกลุ่ม 
(focus group) จากกลุ่มเกษตรกรสวนยางพาราในจังหวัด
ระยอง โดยมีขั้นตอนการดำเนินการวิจัยดังนี้
	
1.  การคัดเลือกตัวแทนของเกษตรกรชาวสวนยางพารา 
จากเกษตรสวนยางพาราใน 5 อำเภอของจังหวัดระยองที่มี
พื้นที่ปลูกยางพาราจำนวนมาก ประกอบด้วย
 
 1.1  เกษตรกรชาวสวนยางในพ้นที่อำเภอเมือง
ระยอง
 
 1.2  เกษตรกรชาวสวนยางในพ้นที่อำเภอวังจันทร์
 
 1.3  เกษตรกรชาวสวนยางในพ้นที่อำเภอบ้านค่าย
 
 1.4  เกษตรกรชาวสวนยางในพ้นที่อำเภอเขา 
ชะเมา
 
2.  แนวคำถามที่ใช้ในการประชุมกลุ่ม (focus group) 
เพื่อใช้ในการเก็บรวบรวมข้อมูล พร้อมเตรียมอุปกรณ์ที่ใช้ 
ในการจัดทำแผนที่ความเสี่ยงด้านภัยพิบัติ และปฏิทินฤดูกาล
ผลิตยางพารา ที่ใช้เป็นเครื่องมือร่วมในการเก็บรวบรวมข้อมูล
 
3.  เก็บรวบรวมข้อมูลด้วยวิธีการประชุมกลุ่ม (focus 
group) กลุ่มผู้ให้ข้อมูลสำคัญ (key informant) ที่เป็น
เกษตรกรสวนยางพาราจากทั้ง 5 อำเภอ
 
4.  วิเคราะห์ข้อมูลทั้งหมดที่เก็บรวบรวมได้โดยวิธีการ
วิเคราะห์เนื้อหา (content analysis) (กิจฐเชต ไกรวาส, 
2556, น.194-197) เพื่อให้ได้ข้อค้นพบที่เป็นคำตอบสำหรับ
วัตถุประสงค์ทั้ง3 ข้อ
 
5.  นำเสนอผลการศึกษาด้วยการพรรณนาข้อค้นพบ
ของคำตอบสำหรับวัตถุประสงค์ทั้ง 3 ข้อ
ผลการวิจัย
	
1. 	ผลการศึกษาปัจจัยกดดัน (exposure) จากการ
เปลี่ยนแปลงสภาพภูมิอากาศของเกษตรกรชาวสวน
ยางพารา จังหวัดระยอง
 
 ในพื้นที่จังหวัดระยองมีการเปลี่ยนแปลงอันเป็นผล
มาจากการเปลี่ยนแปลงสภาพภูมิอากาศและได้ส่งผลกระทบ
ในลักษณะที่เป็นปัจจัยกดดันหรือปัจจัยอันตรายต่อการทำสวน
ยางพาราใน 3 ประเด็น ดังนี้
 
 1.1  การเข้าสู่ฤดูฝนล่าช้า จากข้อมูลของผู้ให้ 
ข้อมูลสำคัญ พบว่า ปกติฤดูฝนในพื้นที่จังหวัดระยองจะเริ่ม 
ในช่วงปลายเดือนเมษายน หรือต้นเดือนพฤษภาคมเป็น 
อย่างช้า แต่ปัจจุบันในบางพื้นที่ เช่น อำเภอเมืองจังหวัดระยอง 
อำเภอบ้านค่าย ฝนจะตกอย่างเต็มที่ต้องรอจนถึงปลายเดือน
กรกฎาคม หรือต้นเดือนสิงหาคม ซึ่งข้อมูลดังกล่าวสอดคล้อง
กับข้อมูลปริมาณน้ำฝน จากค่ามาตรฐาน 30 ปี ของสถานี
อุตุนิยมวิทยาระยอง (1991-2010) ทำให้กำหนดการใส่ปุ๋ย 
การปลูกต้นใหม่ หรือการเปิดกรีดหน้ายาง ต้องเลื่อนตามฤดู 
ฝนออกไปด้วย 
 
 1.2  ปริมาณน้ำฝนน้อยลง จากข้อมูลของผู้ให้
ข้อมูล พบว่า สำคัญในช่วงปีที่ผ่านมา ในแต่ละพื้นที่นอกจาก
ฝนจะทิ้งช่วงฤดูฝนมาช้ากว่าปกติแล้ว ปริมาณน้ำฝนยังมี
จำนวนน้อยกว่าปกติด้วย เป็นผลให้ปริมาณน้ำใต้ดินสะสม 
มีน้อยไม่ เพียงพอต่อความต้องการของต้นยางพาราส่งผล 
โดยตรงกับปริมาณน้ำยางพาราที่เกษตรกรกรีดได้ 
 
---

 1.3  รูปแบบการตกของฝนเปลี่ยนแปลงไปจากเดิม 
จากข้อมูลของผู้ให้ข้อมูลสำคัญ พบว่า ในอดีต รูปแบบของฝน
จะมีการตกที่ แน่นอนเป็นเวลา และจะตกกระจายตัวทั่วถึง 
ทุกพื้นที่ของจังหวัดในปริมาณใกล้เคียงกัน แต่ปัจจุบันการ 
กระจายตัวของฝนไม่ทั่วถึงทุกพื้นที่ ส่งผลให้ปริมาณน้ำฝน 
ในบางพื้นที่มีมากพอจนเกษตรกรสามารถกรีดยางได้ผลผลิตดี 
แต่ในบางพื้นที่ที่อยู่ใกล้เคียงกันหรือแม้แต่ในตำบลเดียวกัน
กลับมีปริมาณน้ำฝนไม่เพียงพอ จนผลผลิตยางพาราที่เกษตร
กรีดได้มีน้อยมาก

---

จากข้อมูลปฏิทินฤดูกาลการปลูกและกรีด
ยางพารา ของเกษตรกรชาวสวนยางพาราในจังหวัดระยอง 
ที่คณะนักวิจัยร่วมกับชวนเกษตรกรสวนยางพาราในพื้นที่
จังหวัดระยอง สร้างขึ้นจากข้อมูลที่ได้รับจากการประชุมกลุ่ม
ย่อยของเกษตรกรได้แสดงให้เห็นถึงการเปลี่ยนแปลงสภาพภูมิ
อากาศในพื้นที่ และการเปลี่ยนแปลงกระบวนการผลิตของ
ชาวสวนยางพารา ที่ได้มีการปรับเปลี่ยนไปตามการ
เปลี่ยนแปลงของสภาพภูมิอากาศ ดังนี้
 
1.3.1 ฤดูฝน จากข้อมูลของผู้ให้ข้อมูลสำคัญ 
พบว่า เมื่อ 5 ปีก่อนหน้านี้ ฤดูฝนของ จังหวัดระยองจะเริ่ม 
ประมาณกลางเดือนเมษายน และจะมีปริมาณฝนตกกระจาย
ตัวเรื่อยไปจนถึง ช่วงต้นเดือนตุลาคม จึงหยุดตก โดยรูปแบบ
การตกของฤดูฝนก่อนหน้านี้จะเป็นการตกในปริมาณที่มาก 
และสมĞ่ำเสมอตลอดทั้งฤดูกระจาย ทั่วถึงกันในทุกพื้นที่ทำให้
เกษตรกรสามารถคาดการณ์ และวางแผนการทำงานของ
ตนเองได้ แต่ในปัจจุบันฤดูฝนมาช้ากว่าเดิมประมาณ 1 เดือน 
โดยจะเริ่มตกประมาณกลางเดือนพฤษภาคม ทำให้ การเริ่ม
ต้นทำเปิดหน้ายางของเกษตรกรล่าช้ากว่าเดิมซึ่งส่งผลต่อ 
รายได้ของเกษตรกรโดยตรง นอกจากนั้นส่งที่เป็นปัญหาสำคัญ
กว่าคือ ปริมาณนำฝนที่ตกมามีปริมาณน้อย และรูปแบบการ
ตกของฝนนั้นตกมาในบางพื้นที่ทำให้เกษตรกรส่วนใหญ่ได้รับ
ผลกระทบจากการคลาดเคลื่อนของฤดูฝน และการ
เปลี่ยนแปลงไปของรูปแบบการตกของฝน
 
  
1.3.2  ฤดูแล้ง จากผู้ให้ข้อมูลสำคัญ พบว่า 
ฤดูแล้งซึ่งเป็นช่วงเวลาที่ฝนไม่ตก และจะส่งผลต่อการ 
ทำกิจกรรมทางการเกษตรของชาวสวนยาง โดยฤดูแล้ง 
ในช่วงที่อากาศหนาวและมีปริมาณความชื้นในอากาศสูงนั้น 
น้ำยางยังสามารถให้ผลผลิตได้ดี แต่เมื่อเข้าสู่ช่วงประมาณ

เดือนมีนาคม-เมษายน จะเป็นช่วงแล้งจัด ต้นยางผลัดใบทำให้
เกษตรต้องหยุดกรีดยาง ส่งผลโดยตรงต่อรายได้ของเกษตรกร 
ซึ่งในช่วงปีที่ผ่านมาฤดูแล้งมีระยะ เวลานานขึ้น เป็นผลมาจาก
การเริ่มต้นของฤดูฝนที่คลาดเคลื่อนไป ส่งผลให้การแตกใบใหม่
ของต้นยาง ช้าเกษตรกรจึงเปิดหน้ายางได้ช้าลงตามไปด้วย  

---

1.3.3  เดือนที่หยุดกรีด จากข้อมูลผู้ให้ข้อมูล
สำคัญ พบว่าเดิมเมื่อ 5 ปีก่อน เกษตรกรจะหยุดกรีดยาง 
ในช่วงเดือนมีนาคม-เมษายน เพราะเป็นช่วงที่ต้นยางผลัดใบ 
เป็นช่วงที่จะปล่อยให้ต้นยางได้พักก่อนเปิดหน้ายางอีกครั้ง 
ในเดือนพฤษภาคมแต่ในปัจจุบันพบว่า เกษตรกรจะต้องหยุด
กรีดยางเพิ่มขึ้นอีกประมาณครึ่งเดือนคือใน 2 สัปดาห์แรกของ
เดือนพฤษภาคม อันเป็นผลมาจากฤดูฝนเริ่มต้นล่าช้า ทำให้
ต้นยางพาราแตกใบใหม่และมีใบสมบูรณ์ช้ากว่าเดิม

  
1.3.4  การใส่ปุ๋ย จากข้อมูลของผู้ให้ข้อมูล
สำคัญ พบว่า โดยปกติเกษตรกรจะเริ่มทำการใส่ปุ๋ย 
ต้นยางพาราเมื่อเริ่มเข้าสู่ฤดูฝน เมื่อ 5 ปีก่อนหน้านี้ เกษตรกร
จะทำการใส่ปุ๋ยกลางเดือนเมษายน ถึงกลางเดือนมิถุนายนของ
ทุกปี แต่ในปัจจุบัน เกษตรกรต้องเลื่อนมาใส่ปุ๋ยในช่วงกลาง
เดือนพฤษภาคม ถึงกลางเดือนกรกฎาคม ทั้งนี้เป็นเพราะ 
ฤดูฝนมาช้ากว่าปกติ
 
  
1.3.5  การเกิดพายุรุนแรง จากข้อมูลผู้ให้
ข้อมูลสำคัญ พบว่า เมื่อ 5 ปีที่ผ่านมาจะเกิดในช่วงฤดูฝน 
ประมาณเดือนเมษายน ถึงเดือนตุลาคม ซึ่งในปัจจุบันยังพบว่า
พายุมักเกิดในช่วงเวลาเดียวกัน กับเมื่อ 5 ปีที่แล้ว โดยความ
รุนแรงของพายุจะทำลายต้นยางเสียหายจำนวนมาก แต่โอกาส
เกิดขึ้นน้อย
 
  
1.3.6  การปลูกต้นใหม่ จากข้อมูลของผู้ให้
ข้อมูลสำคัญ พบว่า การปลูกต้นใหม่เกษตรกรจะทำกันใน 
ต้นฤดูฝน เพื่ออาศัยน้ำฝนช่วยในการหล่อเลี้ยง ต้นกล้ายางพารา
ให้มีโอกาสรอดสูงขึ้น ในอดีตเกษตรกรจะทำการปลูกต้นใหม่
ประมาณเดือนพฤษภาคม แต่ปัจจุบันเกษตรกรจะต้องปลูกต้น
ใหม่ ในเดือนมิถุนายนเรื่อยไปจนถึงเดือนสิงหาคม เพื่อให้ 
แน่ใจว่าจะมีน้ำฝนเพียงพอที่ให้ให้ต้นกล้าอยู่รอดได้อันเนื่อง 
มาจากปัญหาฝนทิ้งช่วง และปริมาณน้ำฝนน้อยลง
 
  
1.3.7  ช่วงเวลาที่มีปริมาณน้ำยางมากที่สุด 
จากข้อมูลของผู้ให้ข้อมูลสำคัญ พบว่า ช่วงเวลาที่มีผลผลิต 
น้ำยางพาราออกมามากที่สุดคือ ช่วงหลังฤดูฝน (ปลายฝน 
ต้นหนาว) เป็นช่วงที่ต้นยาง ผ่านการดูแลมีธาตุอาหารสมบูรณ์
และมีปริมาณน้ำใต้ดินและความชื้นเหมาะสม สามารถกรีดได้
ปริมาณน้ำยางมากซึ่งช่วงเวลาดังกล่าวเมื่อเปรียบเทียบอดีต
กับ ปัจจุบันแล้วพบว่ายังไม่มีการเปลี่ยนแปลงมากนัก โดยช่วง
เดือนตุลาคม ถึงกุมภาพันธ์ยังคงเป็นช่วงเวลาที่มีปริมาณน้ำ
ยางมากที่สุดของปี แต่หากเปรียบเทียบปริมาณน้ำยาง 
ในปัจจุบันแล้ว พบว่ามีปริมาณน้อยกว่าเมื่อ 5 ปีที่แล้ว
	
	  
1.3.8  ช่วงเวลาที่คุณภาพน้ำยางดีที่สุด 
จากข้อมูลของผู้ให้ข้อมูลสำคัญ พบว่า คุณภาพน้ำยางดีจะ 
มีสัดส่วน ของน้ำน้อยและมีส่วนส่วนของยางสูง เมื่อนำไป 
จำหน่ายจะได้ราคาดีอันเนื่องมาจากโรงงานที่รับซื้อ สามารถ
นำน้ำยางไปสกัดได้ปริมาณยางที่สามารถ นำไปผลิตเป็นสินค้า
หรือผลิตภัณฑ์ยางได้มาก โดยช่วงเวลาที่น้ำยางมีคุณภาพดี 
จะอยู่ในช่วงปลายฝนต้น หนาว โดยในอดีตเมื่อประมาณ 5 ปี
ก่อนนี้ช่วงเวลาที่ น้ำยางคุณภาพดีจะอยู่ระหว่างเดือนกันยายน 
ถึงเดือนพฤศจิกายน นอกจากนั้นช่วงต้นฤดูฝนในเดือน 
พฤษภาคมน้ำยางก็มีคุณภาพและสัดส่วนของยางสูง อีกด้วย 
แต่ในปัจจุบันอันเนื่องมาจากการ เปลี่ยนแปลงของฤดูฝน 
ช่วงเวลาที่น้ำยางมีคุณภาพดี ที่สุดมีระยะเวลาเพียง 2 เดือน 
คือ ระหว่างเดือนกันยายน ถึงเดือนตุลาคม เท่านั้น
 
  
1.3.9  ช่วงเวลาที่น้ำยางแย่ที่สุด จากข้อมูล
ของผู้ให้ข้อมูลสำคัญ พบว่า คุณภาพน้ำยางแย่ น้ำยางที่มี
สัดส่วนของยางน้อยและมีปริมาณน้ำมาก โดยช่วงเวลาดังกล่าว
จะอยู่ระหว่างเดือนกุมภาพันธ์ถึงเดือนเมษายน เป็นช่วงฤดูร้อน 
เป็นช่วงเวลาที่ยางผลัดใบให้ ปริมาณน้ำยางน้อย และมี 
คุณภาพตĞ่ำซึ่งในช่วงเดือนมีนาคม ถึงเมษายนซึ่งเป็น ช่วงที่
เกษตรกรจะทำการหยุดกรีดเพื่อให้ต้นยางได้พัก รอการ 
ผลิใบใหม่ในฤดูฝน
	
2. 	ผลการศึกษาความอ่อนไหวที่เกิดจากการ
เปลี่ยนแปลงสภาพภูมิอากาศของเกษตรชาวสวนยาง
 
 กระบวนการในการประกอบอาชีพของเกษตรกร
สวนยางพารา จังหวัดระยองนั้น มีความอ่อนไหวต่อการ 
เปลี่ยนแปลงสภาพภูมิอากาศเป็นอย่างมาก ทั้งนี้ เนื่องมาจาก 
กระบวนการดำเนินกิจกรรมในการผลิตยางพารา นั้น 
มีความสัมพันธ์กับปริมาณน้ำฝน และความชื้นในอากาศ 
โดยตรง หากปริมาณน้ำฝนมีการเปลี่ยนแปลงทั้งในแง่ของ 
ช่วงเวลาในการการตก ปริมาณน้ำฝน รวมไปถึงแบบแผน 
ในการตก ย่อมส่งกระทบต่อเกษตรกรสวนยางพาราทั้งสิ้นซึ่ง
ความอ่อนไหวที่เกิดจากการเปลี่ยนแปลงสภาพภูมิอากาศของ
เกษตรกรชาวสวนยางพารามีดังนี้
 
 2.1  ปริมาณการให้น้ำยางของต้นยางพารา 
ลดน้อยลงจากข้อมูลของผู้ให้ข้อมูลสำคัญ พบว่า ปริมาณน้ำ
ฝนน้อยลง ทำให้น้ำใต้ดินที่จะใช้เพื่อการหล่อเลี้ยงต้นยางพารา 
นั้นมีน้อยลง ส่งผลให้ต้นยางพารามีอาหารในการหล่อเลี้ยง
ลำต้นไม่เพียงพอ และผลิต น้ำยางออกมาน้อยลงตามไปด้วย 
โดยจากการประชุม กลุ่มเกษตรกรที่เข้าร่วมแสดงความเห็นว่า
ในปีที่ผ่านมาปริมาณน้ำยางลดลงโดยเฉลี่ยประมาณร้อยละ 50 
การกรีด 1 ครั้ง

---
 
 2.2  ช่วงเวลาในการกรีดหยุดกรีดนานขึ้น 
จากข้อมูลของผู้ให้ข้อมูลสำคัญ พบว่า ปกติเกษตรกรจะทำการ 
หยุดกรีดยางในช่วงปลาย เดือนกุมภาพันธ์หรือต้นเดือน
เมษายนแล้วแต่พื้นที่อันเนื่องมาจากต้นยางผลัดใบ และให้ 
ต้นยางได้พักฟื้นและจะเริ่มเปิดกรีดกันอีกครั้งในช่วงต้นเดือน 
พฤษภาคม เพราะเป็นช่วงเริ่มต้นของฤดูฝน ที่เป็น ปัจจัยหลัก
ทางการเกษตร ที่จะมีผลต่อการผลิใบใหม่ของต้นยาง แต่เมื่อ
ฤดูฝนมาช้ากว่าปกติ ทำให้ เกษตรกรไม่สามารถเริ่มเปิด 
หน้ายาง หรือกรีดยางได้ เพราะยางยังไม่ผลิใบใหม่และน้ำยาง
ยังมีน้อย ส่งผลให้แผนงานที่ได้วางไว้มีอันคลาดเคลื่อนไปและ 
ส่งผลโดยตรงต่อจำนวนผลผลิตนน้ำยางและรายได้ของ 
เกษตรกร  
 
 2.3  คุณภาพน้ำยางลดลง จากข้อมูลของผู้ให้ 
ข้อมูลสำคัญ พบว่า ยางพาราเป็นพืชที่ ชอบอากาศร้อนชื้น เมื่อ
อยู่ในระดับความชื้นที่ เหมาะสม และมีปริมาณน้ำเพียงพอจะ
ให้ผลผลิตน้ำยางที่มีคุณภาพ โดยในอดีตเมื่อประมาณ 
5 ปีก่อนนี้ ช่วงเวลาที่น้ำยางคุณภาพดีจะอยู่ระหว่างเดือน 
กันยายน ถึงเดือนพฤศจิกายน นอกจากนั้นช่วงต้นฤดูฝน 
ในเดือนพฤษภาคมน้ำยางก็มีคุณภาพและสัดส่วนของยางสูง
อีกด้วย แต่ในปัจจุบันอันเนื่องมาจากการ เปลี่ยนแปลงของ 
ฤดูฝนและปริมาณน้ำฝน ซึ่งมี ผลกระทบโดยตรงความชื้น 
ในอากาศทำให้ต้นยางมีช่วงเวลาผลิตน้ำยางคุณภาพสูงออกมา
ได้สั้นลง โดยช่วงเวลาที่น้ำยางมีคุณภาพดีที่สุดมีระยะเวลา
เพียง 2 เดือน คือ ระหว่างเดือนกันยายน ถึงตุลาคม 
 
 2.4  ต้นยางพารามีความเสี่ยงต่อโรคมากขึ้น 
จากข้อมูลของผู้ให้ข้อมูลสำคัญ พบว่า โรคพืชเป็นผลมาจาก
การเปลี่ยนแปลงรูปแบบการตกของฝน โดยเมื่อเกษตรกรมีการ
เปิดกรีดหน้ายางแล้ว มีฝนตกลงมาซ้ำ จะทำให้หน้ายางมี 
โอกาสติดเชื้อราโรคใบร่วงและฝักเน่าจากเชื้อไฟทอปโทรา 
อันเนื่องมาจากรูปแบบการตกของฝนไม่เป็นที่ แน่นอน 
มีลักษณะการตกแบบกระจายตัวไม่เป็นเวลาที่แน่นอนดังเช่น
ในอดีต ทำให้เกษตรกรสวน ยางพาราไม่สามารถวางแผนการ
ทำงานของตนเองได้ ดังเช่นแต่ก่อนหากเกษตรกรคาดการณ์
ว่าในวันนั้นฝนตกแล้ว และได้ออกไปกรีดยาง เมื่อทำการกรีด
น้ำยางเสร็จฝนตกลงมาระลอกที่สองจะเป็นการเพิ่มโอกาสที่
ต้นยางจะติดเชื้อราและเป็นโรคได้ง่าย  
 
 2.5  รายได้จากการทำสวนยางพาราของเกษตรกร
ลดลง อันเนื่องมาจากปริมาณน้ำยางออกน้อย ทำให้เกษตรกร
มีรายได้ไม่เพียงพอ ส่งผลให้เกษตรกรชาวสวนที่ไม่ได้ 
เป็นเจ้าของสวนต้องเปลี่ยนอาชีพไปทำอาชีพอื่นยิ่งซ้ำเติม
ธุรกิจสวนยางพาราอีก ทำให้เกิดการขาด แคลนแรงงานในการ
ผลิตน้ำยางพารา ถึงแม้ราคายาง จะดีเพียงไร แต่เกษตรกร 
ไม่สามารถผลิตน้ำยางเข้าสู่ ตลาดได้ 
	
3. 	ผลการศึกษาการปรับตัวรองรับการเปลี่ยนแปลง
สภาพภูมิอากาศของเกษตรกรชาวสวนยางพารา จังหวัด
ระยอง
 
 จากข้อมูลของผู้ให้ข้อมูลสำคัญ พบว่า เกษตรกร
สวนยางพาราในจังหวัดระยองมีความสามารถ ในการปรับตัว
เพื่อรองรับการเปลี่ยนแปลงสภาพ ภูมิอากาศอยู่ใน “ระดับ
ปานกลาง” ทั้งนี้เพราะว่าในปัจจุบันสภาพภูมิอากาศจะมีการ
เปลี่ยนแปลงไปจากเดิมมากแล้วก็ตาม แต่เกษตรกรชาวสวน
ยางพาราในจังหวัดระยองไม่สามารถปรับเปลี่ยนวิธีหรือ
กระบวนการผลิตในการทำสวนยางได้ ซึ่งสาเหตุอันเนื่องมาจาก 
กระบวนการผลิตยางพารานั้นเชื่อมโยงกับสภาพ ดินฟ้าอากาศ 
และความชื้นโดยตรง ทำให้เกษตรกรทำได้เพียงแค่ปรับเปลี่ยน
ช่วงเวลาในการดำเนินงานในแต่ละ กิจกรรม เช่น การปลูก 
กล้ายาง การเปิดหน้ายาง การ กรีดยาง ตามสภาพภูมิอากาศ
ที่เปลี่ยนไป โดย จำเป็นต้องอาศัยการสังเกต และคาดการณ์
สภาพ ภูมิอากาศในช่วงระยะเวลาสั้นๆ โดยการปรับตัว 
ดังกล่าวของเกษตรกรชาวสวนยางพารามีดังนี้
 
 3.1  เกษตรกรปรับเปลี่ยนรูปแบบการประกอบ
อาชีพ ตามการเปลี่ยนแปลงของฤดูฝน จากข้อมูลของผู้ให้
ข้อมูลสำคัญ พบว่า เกษตรกรสวนยางพาราในพื้นที่จังหวัด
ระยองยังพึ่งพิงน้ำฝนเพื่อการเกษตรเป็นหลัก เมื่อเกิดการ
เปลี่ยนแปลงของฤดูฝน ฤดูฝนมาล่าช้า ปริมาณฝนตกน้อย 
รวมถึงความชื้นในอากาศมีน้อย เกษตรกรยังไม่สามารถแก้ไข
ปัญหาดังกล่าวได้ คงทำได้แต่เพียงปรับเปลี่ยนช่วงเวลาทำการ
เกษตร ปรับกิจกรรมต่างๆ ที่เกี่ยวข้องกับการทำสวนยาง 
ไปตามฤดูฝน ซึ่งก็มีปัญหาความไม่แน่นอนของสภาพดินฟ้า 
อากาศ ทำให้เกษตรกรไม่สามารถวางแผนการผลิตน้ำยางพารา
ในระยะยาวได้อย่างแต่ก่อน คงทำได้แต่ เพียงปรับเป็นแผนการ
ดำเนินงานระยะสั้น (วันต่อวัน)  
 
 3.2  เกษตรกรปรับตัวตัวโดยการลดต้นทุนการ 
ผลิต (ลดการใส่ปุ๋ย)จากข้อมูลของผู้ให้ข้อมูลสำคัญ พบว่า 
อันเนื่องมาจากความไม่แน่นอนของฤดูฝน และการลดลงของ
ปริมาณน้ำฝน ประกอบกับราคายางพาราที่ตกตĞ่ำอย่างต่อเนื่อง 
ทำให้เกษตรกรสวนยางพาราในจังหวัดระยองหลายรายเกิด
การขาดแคลนรายได้จากสวนยางมีความจำเป็นต้องลดต้นทุน
การผลิตเพื่อให้สามารถอยู่รอด ได้โดยต้นทุนการผลิต 
ที่เกษตรกรชาวสวนยางจะทำได้ในระยะสั้นและลดต้นทุนได้มาก

---

คือ การลด หรืองดการใส่ปุ๋ยต้นยางพารา แต่ในทางกลับกัน
หากเกษตรกรลด หรืองดการใส่ปุ๋ยต้นยางพารา จะยิ่งทำให้ 
ต้นยางพาราให้ผลผลิตน้ำยางน้อยลงไปอีก
 
 3.3  เกษตรกรปรับตัว โดยการหาอาชีพเสริม 
จากข้อมูลของผู้ให้ข้อมูลสำคัญ พบว่า เมื่อรายได้จากสวน
ยางพาราไม่เพียงพอกับค่าใช้จ่าย ในชีวิตประจำวันและ 
ไม่เพียงพอกับต้นทุนการผลิตทำให้เกษตรกรสวนยางพารา
จำเป็นต้องหาอาชีพ เสริมเพื่อชดเชยรายได้ที่สูญเสียไปจาก 
การทำสวนยาง โดยเกษตรกรส่วนใหญ่นิยมปลูกเพื่อระยะสั้น 
ในบริเวณร่องยางพารา หรืออาจจะปลูกผลไม้ที่ให้ผลผลิตดี
และราคาดีกว่ายางพารา 
 
 3.4  ตัดโค่นเพื่อหารายได้จากการขายต้นยาง 
จากข้อมูลของผู้ให้ข้อมูลสำคัญ พบว่า เพื่อผลผลิตยางพารา 
มีน้อย ประกอบกับราคายางพาราตกตĞ่ำอย่างต่อเนื่อง และ
เกษตรกรมีรายจ่ายประจำที่ต้องรับภาระอยู่สูง จึงจำเป็นต้อง
ตัดโค่นต้นยางเพื่อจำหน่ายไม้ยางพาราแก่โรงงานเฟอร์นิเจอร์ 
เพื่อให้ได้เงินก้อน เพียงพอต่อการใช้จ่าย และเกษตรกร 
ส่วนหนึ่งทำการตัดโค่นต้นยางเพื่อนำพื้นที่ไปใช้ในการปลูกพืช
ชนิดอื่น เช่น ทุเรียน ขนุน ฯลฯ ที่สร้างรายได้ที่ดีกว่า    
ตารางที่ 2 ความสัมพันธ์ระหว่างปัจจัยกดดัน (exposure) ความอ่อนไหว (sensitivity) ในการปรับตัวรองรับการ
เปลี่ยนแปลงสภาพภูมิอากาศของเกษตรกร
	
| ปัจจัยกดดัน (Exposure) |  ความอ่อนไหว (Sensitivity) | การปรับตัว |
|----------------------|---------------------------|----------|
| การเข้าสู่ฤดูฝนล่าช้า | -  ปริมาณการให้น้ำยางของต้นยางพาราลดน้อยลง  -  ช่วงเวลาในการกรีดหยุดกรีด  -  รายได้จากการทำสวนยางพาราของเกษตรกรลดลง | - ปรับเปลี่ยนรูปแบบการ ประกอบอาชีพตามการมาของฤดูฝน -   เกษตรกรปรับตัวโดยการลดต้นทุนการผลิต (ลดการใส่ปุ๋ย) -  เกษตรกรปรับตัวโดยการหาอาชีพเสริม -  ตัดโค่นต้นยาง |
| ปริมาณน้ำฝนน้อยลง | -  ปริมาณการให้น้ำยางของต้นยางพาราลดน้อยลง -  ช่วงเวลาในการกรีดหยุดนานขึ้น -  คุณภาพน้ำ ยางลดลง -  รายได้จากการทำสวนยางของเกษตรกรลดลง| -   ปรับเปลี่ยนรูปแบบการประกอบอาชีพตามการมาของฤดูฝน -   เกษตรกรรับตัวตัวโดยการลดต้นทุนการผลิต (ลดการใส่ปุ๋ย) - เกษตรกรปรับตัวโดยการหาอาชีพเสริม   -  ตัดโค่นต้นยาง |
| รูปแบบการตกของฝนเปลี่ยนแปลงไปจากเดิม | -  ปริมาณการให้น้ำยางของต้นยางพาราลดน้อยลง  -  คุณภาพน้ำยางลดลง -  ต้นยางพารามีความเสี่ยงต่อโรคมากขึ้น  -  รายได้จากการทำสวนยางพาราของเกษตรกรลดลง |  - ปรับเปลี่ยนรูปแบบกาประกอบอาชีพตามการมาของฤดูฝน -   เกษตรกรปรับตัวตัวโดยการลดต้นทุนการผลิต (ลดการใส่ปุ๋ย)  -   เกษตรกรปรับตัว โดยการหาอาชีพเสริม -  ตัดโค่นต้นยาง |

 
---

อภิปรายผล
 
 จากการศึกษาการปรับตัวรองรับการเปลี่ยนแปลง 
สภาพภูมิอากาศของเกษตรกรชาวสวนยางจังหวัดระยอง 
พบว่า เกษตรกรชาวสวนยาง มีความสามารถในการปรับตัว
รองรับการ เปลี่ยนแปลงสภาพภูมิอากาศในเชิงตั้งรับ 
โดยเป็นการปรับตัว ให้ยืดหยุ่นกันสภาพภูมิอากาศที่เปลี่ยนไป 
มีการปรับเลื่อน กิจกรรมทางการเกษตรให้สอดคล้องกัน 
ช่วงเวลาของฤดูฝนที่มา ช้าและสั้นลง ส่งผลให้ปริมาณผลผลิต
ของเกษตรกรลดลงทั้งใน ด้านปริมาณและคุณภาพ แต่เกษตร
มิสามารถแก้ไขปรับปรุง หรือหาทางออกเพื่อรักษาคุณภาพ
และปริมาณผลผลิตของตนไว้ได้ จำยอมรับชะตากรรม 
ให้ระดับรายได้ของตนแปรผันตาม ปริมาณน้ำฝน อีกทั้งจาก
การลงพื้นที่พูดคุยกับเกษตรกร พบว่า เกษตรกรส่วนใหญ่ 
มีความเข้าใจต่อสาเหตุของการเปลี่ยนแปลงสภาพภูมิอากาศ
น้อยมาก โดยพบว่า เกษตรส่วนใหญ่ไม่เคยตั้งคำถาม หรือ 
หาข้อมูลเกี่ยวกับการเปลี่ยนแปลงสภาพภูมิอากาศ หรือการ 
ที่ฤดูกาลคลาดเคลื่อนอย่างที่เป็นอยู่ แต่มักให้ความสำคัญกับ
การจัดสรรน้ำให้ภาคการเกษตรของหน่วยงานภาครัฐ หรือ 
การทำฝนเทียมของหน่วยราชการ เมื่อสอบถามถึงระดับ 
ความรู้ความเข้าใจของเกษตรกรต่อการเปลี่ยนแปลงสภาพ 
ภูมิอากาศ พบว่า มีระดับความรู้ความเข้าใจในระดับค่อนข้าง
น้อย ทำให้การปรับตัวรองรับการเปลี่ยนแปลงสภาพภูมิอากาศ
เป็นไปในแนวทางการแก้ไขปัญหาเฉพาะหน้า เช่น การเลื่อน
เวลาในการเปิดกรีดหน้ายาง การลดต้นทุนการผลิต โดยการ
ลดปริมาณปุ๋ย รวมไปถึงการตัดโค่นต้นยางและหาอาชีพเสริม 
วิธีการที่กล่าวมานั้นเป็นวิธีการแก้ไขปัญหาทางเศรษฐกิจ 
ของครัวเรือนในระยะสั้นเท่านั้น ไม่สามารถแก้ไขปัญหาด้าน
การผลิตในระยะยาวให้แก่เกษตรกรได้ โดยเมื่อมีการพูดคุย 
ถึงเรื่องของผลกระทบจากการตัดไม้ทำลายป่า หรือการ 
บริหารจัดการขยะและของเสียที่มีส่วนในการปลดปล่อย 
ก๊าซเรือนกระจก เกษตรกรมีทัศนคติว่าเป็นเรื่องที่ไกลตัว 
ไม่ใช่เรื่องที่เกี่ยวข้องกันกับการทำสวนยางพารา
ข้อเสนอแนะ
 
จากผลการศึกษาการปรับตัวรอบรับการเปลี่ยนแปลง 
สภาพภูมิอากาศของเกษตรกรชาวสวนยางพารา จังหวัดระยอง 
ผู้วิจัยได้นำมากำหนดเป็นข้อเสนอแนะดังนี้
 
1.  การยางแห่งประเทศไทย จัดทำแผน รองรับการ
เปลี่ยนแปลงสภาพภูมิอากาศสำหรับเกษตรกร ชาวสวนยาง 
โดยร่วมมือกับองค์การบริหารก๊าซเรือนกระจก (GTO) และ
หน่วยงานด้านการเกษตรอื่น ๆ เพื่อให้เกิดการ ปรับตัวรองรับ
การเปลี่ยนแปลงด้านสภาพภูมิอากาศ โดยใน แผนงานดังกล่าว 
ต้องครอบคลุมถึง ด้านการให้ความรู้ความ เข้าใจถึงความสำคัญ
และการปรับตัวรองรับการเปลี่ยนแปลง สภาพภูมิอากาศ และ
การลดการปลดปล่อยก๊าซเรือนกระจกให้แก่เกษตรกร 
ในแผนงานดังกล่าวควรมีการจัดทำแนวทางการ ลดผลกระทบ
จากการเปลี่ยนแปลงสภาพภูมิอากาศ หรือแนวทางการฟื้นฟู
สภาพแวดล้อมเพื่อให้สภาพภูมิอากาศมีความเหมาะสมกับการ
ทำสวนยางพารา
 
2.  องค์กรปกครองส่วนท้องถิ่นในพื้นที่ควรการร่วมมือ 
กันในรูปแบบสหการ การดำเนินการสร้างแนวทางการปรับตัว 
รองรับการเปลี่ยนแปลงสภาพอากาศเชิงรุก โดยการ 
เพิ่มพื้นที่สีเขียว ไม้ยืนต้น และการดูแลรักษาป่าต้นน้ำ 
โดยมองข้ามปัญหา เรื่องเขตการปกครอง ทั้งนี้เพราะปัญหา 
สิ่งแวดล้อมไม่มีเขต พื้นที่ และองค์กรปกครองส่วนท้องถิ่น 
ควรมีแนวทางในการ ดำเนินงานลดการปลดปล่อยก๊าซ 
เรือนกระจก โดยการจัดการของเสียตั้งแต่ต้นทางไปจนถึง 
ปลายทางอย่างถูกวิธี เน้นการคัด แยกขยะ และการนำกลับ 
ไปใช้ใหม่เพื่อลดปริมาณขยะ
 
3.  การยางแห่งประเทศไทย และหน่วยงานที่ เกี่ยวข้อง
ด้านการพัฒนาพันธุ์ยางพารา จึงควรมีแนวทางการ ศึกษาวิจัย
เพื่อการพัฒนาพันธุ์ยางพาราที่มีความทนแล้งสูงขึ้น สามารถ
ทนต่อการเปลี่ยนแปลงสภาพภูมิอากาศ ทนทานต่อ โรคพืช
ต่างๆ ได้มากขึ้น เพื่อช่วยให้เกษตรกรสามารถรักษา ปริมาณ
และคุณภาพผลผลิตต่อไปในระยะยาวได้
 
4.  เกษตรกรชาวสวนยางพาราควรมีการปรับตัวโดย 
การศึกษาหาความรู้ด้านการเปลี่ยนแปลงสภาพภูมิอากาศ 
โดยมุ่งหาข้อมูลเกี่ยวกับการเปลี่ยนแปลงของฤดูกาล การใช้
ข้อมูล ด้านการพยากรณ์อากาศล่วงหน้า การใช้ข้อมูลด้านการ 
ปรับปรุงพันธุ์พืช และการท าเกษตรอินทรีย์ เกษตรผสมผสาน 
เพื่อลดต้นทุนการผลิต ประกอบกับควรมีการสร้างเสริมอาชีพ 
เสริมอื่น ๆ หรือการปลูกพืชอื่นเพิ่มเติมเพื่อทดแทนรายได้จาก 
ยางพาราที่มีแนวโน้มจะลดลงอย่างต่อเนื่อง
 
5. หน่วยงานทางวิชาการในพื้นที่ควรมีการศึกษาวิจัย
ติดตามพฤติกรรมการปรับตัวรองรับการเปลี่ยนแปลงสภาพ 
ภูมิอากาศ ของเกษตรกรชาวสวนยางพาราเป็นระยะ 
เพื่อติดตามให้คำแนะนำ และเสนอแนะแนวทางการดำเนินงาน
ของเกษตรกร และ หน่วยงานที่เกี่ยวข้อง รวมถึงการศึกษาวิจัย
การปรับตัวรองรับ การเปลี่ยนแปลสภาพภูมิอากาศของ
เกษตรกรในกลุ่มที่ปลูกพืช ชนิดอื่นด้วย